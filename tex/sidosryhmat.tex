Luonnollisesti eri sidosryhmät ovat kiinnostuneet erilaisiin käyttötarkoituksiin soveltuvista rajapinnoista. Osa sidosryhmistä on kiinnostunut vain datan lukemiseen tarkoitetusta rajapinnasta käyttäen sitä esimerkiksi käyttövarmuuden ja tuoton tilastointiin, kun taas osa on kiinnostunut järjestelmien etähallinnasta esimerkiksi verkon joustavuuden parantamiseksi. Erityyppisiä sidosryhmiä on hahmoteltu kuvassa \ref{fig:sidosryhmat}, jossa keskellä sijaitsee rajapintoja tarjoavat järjestelmät, vasemmalla sähköverkkoon liittyvät ja oikealla muut sidosryhmät.

\begin{figure}[h]
  \centering
  \includegraphics[width=1\textwidth]{figures/sidosryhmat}
  \caption{Järjestelmien sidosryhmiä}
  \label{fig:sidosryhmat}
\end{figure}

\section{Kantaverkkoyhtiö Fingrid}
  Suomen kantaverkkoyhtiönä Fingrid asettaa vaatimuksia siihen liittyen, mitä rajapintoja järjestelmien on sisällettävä. Se vaatii alle \SI{1}{\mega\watt} järjestelmien (voimalaitosten) sisältämään logiikkaportin, jonka kautta saapuvalla käskyllä voimalaitoksen on lopetettava pätötehon tuotanto viiden sekunnin kuluessa. Yli \SI{1}{\mega\watt}:n suuruiset järjestelmät tulee taas varustaa väyläliitännällä, jolla voidaan alentaa tuotannon pätötehoa annetun ohjearvon mukaisesti. Tämän liitännän on oltava yhteensopiva IEC60870-6, IEC60870-5 tai IEC61850 -protokollan kanssa. Fingrid ei dokumentissaan kuitenkaan ilmoita, täytyykö näiden liitäntöjen olla käytössä, vai riittääkö että järjestelmissä on liitäntä olemassa. \parencite{VJV2018}

  Mikäli Fingridin voimajohtoon liitettävä voimalaitos on yli \SI{1}{\mega\watt}:n tehoinen, se on varustettava eroonkytkentäreleistyksellä. Yli \SI{5}{\mega\watt}:n tehoinen voimalaitos vaatii lisäksi eroonkytkennän viestiyhteyden pikajälleenkytkentöjen toiminnan varmistamiseksi. Jos taas voimalaitos liittyy suoraan tai Fingridin asiakkaan verkon kautta kantaverkon kytkinkenttään, ei eroonkytkentäreleistystä vaadita. Tahattoman saarekekäytön estäminen on joissain inverttereissä integroituna, jolloin ne tarkkailevat verkon tilaa ja huomattuaan saarekkeen muodostumisen, kytkeytyvät irti. Tällöin alle \SI{5}{\mega\watt}:n järjestelmät eivät tarvitse erillisiä laitteistoja eroonkytkentään, vaan invertteri toteuttaa itsessään jo tämän vaatimuksen.

  Yli \SI{10}{\mega\watt}:n järjestelmien kohdalla Fingridin kantaverkkokeskus voi tarvittaessa pyytää järjestelmän käytöstä vastaavaa toimijaa muuttamaan pätö- tai loistehosäädön asetteluarvoja voimalaitosteknologian asettamissa rajoissa \parencite{VJV2018}. Fingrid ei täten ota kantaa siihen, miten tämä säätäminen tapahtuu. Fingridin tarpeet järjestelmien rajapinnoista rajoittuvat siten erityistilanteissa järjestelmän alasajoon tai sen tehonsäätöön käytöstä vastaavan toimijan kautta.

\section{Verkonhaltija}

  Yksi järjestelmien rajapintoihin liittyvistä sidosryhmistä on sähköverkonhaltija eli Suomessa sähköverkkoyhtiö. Vuodesta 2009 on Suomessa laki velvoittanut sähköverkkoyhtiöitä asentamaan sähkönkäyttöpaikoille eli pisteisiin, jossa sähköä ostavat asiakkaat liittyvät verkkoon, tuntimittauslaitteiston. Asetus myös asettaa vaatimuksia käytetyllä tuntimittauslaittestolle muun muassa etäluettavuudesta ja -ohjattavuudesta. \parencite{mittariAsetus}

  Älykkäästä tuntimittauslaitteistosta käytetään usein termiä älymittari, \gls{AMR}-mittari tai \gls{AMI}-mittari. Termin \gls{AMR} viitatessa lähinnä mittarin automaattiseen luentaan, saattaisi \gls{AMI}-mittari olla oikeampi termi. Lyhenne \gls{AMI} tarkoittaa mittareiden muodostamaa järjestelmää, jossa tieto liikkuu myös kohti mittareita ja niiden takana olevia kiinteistöjä. \parencite{dictOfEnergy}

  Verkonhaltija ei itsessään ole energian ostaja tai myyjä, vaan se siirtää sähkön verkossa ja on vastuussa verkon toimivuudesta. Tästä syystä verkonhaltijan saamat hyödyt mittareiden etäohjauksesta ovat vähäiset. Yksi hyöty verkonhaltijalle on kuitenkin sähkönkäyttöpaikan irrottaminen verkosta etänä, esimerkiksi laajemman huoltotyön ajaksi. Tällöin verkonhaltijan ei tarvitse käyttää resursseja käydäkseen jokaisessa sähkönkäyttöpaikassa irrottamassa sen sähköverkosta ennen huoltotöitä.

\section{Järjestelmän omistaja}

  Järjestelmän omistajan eli usein käyttäjän suorittama järjestelmän monitorointi voidaan toteuttaa muutamilla eri tavoilla. Monitorointi ja ohjaus toteutetaan usein fyysisen käyttöliittymän avulla ja mikäli nämä toiminnallisuudet halutaan myös etänä, on käyttöliittymä helposti tuotavissa laitevalmistajan tarjoamaan pilvipalveluun tai mobiilisovellukseen. Mikäli valmistaja ei kuitenkaan tarjoa etämonitorointiin sovelluksia, on sellainen usein mahdollista tehdä itse, mikäli osaaminen riittää aiheeseen.

  Omistaja voi olla kiinnostunut myös erilaisista energiaa säästävistä ohjaustoiminnoista, hyvä esimerkki tästä on "poissa kotoa"{} \texttt{-}toiminto, jolla saadaan lämpötilaa laskettua, mikäli kiinteistö on tyhjillään pidemmän aikaa. Tämä luonnollisesti laskee myös lämmityskustannuksia.

\section{Kiinteistö}
  Kiinteistö voidaan ajatella yhtenä sidosryhmänä, joka on hyvin sidoksissa järjestelmän omistajaan.  Tämä johtuu sitä, että omistaja voi ohjata kiinteistöautomaation kautta muitakin laitteita, kuin vain lämpöpumppua tai aurinkosähköjärjestelmää. Tällöin järjestelmä voi säädellä automaattisesti kiinteistön energiatasapainoa, tai siirtää varaavan lämmityksen kulutus halvemmille tunneille.

  Kiinteistöautomaation avulla lämpöpumpun käyntijaksojen aiheuttamaa kiinteistön kuormitusta voidaan kompensoida aurinkosähköinvertterin avulla ja näin vähentää sähkönsiirron kustannuksia sekä parantaa jännitteen laatua heikoissa sähköverkoissa. Automaatiolla voidaan ajoittaa lämpöpumppujen kuormittavin jakso aurinkosähkön tuotantoaikaan, jolloin kiinteistön ottama kuorma verkosta pienenee. Tällä on kiinteistön energiakustannusten kannalta merkitystä erityisesti, jos käytössä on tehotariffi. Tällainen automaatio voi parhaassa tapauksessa mahdollistaa tehotariffissa määritellyn huipputehon pienentämisen kausittain.


\section{Järjestelmätoimittaja}

  Lämpöpumppujärjestelmän tai aurinkosähköjärjestelmän toimittaja voi hyödyntää lämpöpumpun rajapintoja huoltopalveluiden tarjontaan ja diaknostiikkaan. Seuraamalla järjestelmän toimintaa toimittaja voi ennustaa ja tilata tarvittavia huoltoja tai korjauksia, jolloin järjestelmän käyttövarmuus paranee. Tämä tuo käyttäjälle lisäarvoa ja säästöjä sekä huolettomuutta, toimittaja taas voi myydä tämän lisäpalveluna asiakkaalle. Esimerkiksi kuluttajan ei tarvitse käyttää aikaa vikojen selvittämiseen tai huoltojen tilaamiseen. Vastaavasti toimittajan/huoltoyrityksen turhat vierailut vähenevät, kun järjestelmän virhetilanteita voidaan selvittää ja nollata etähallintaa hyödyntäen. Toimittajan suorittamaa diagnostiikkaa voidaan käyttää myös tuotekehityksen apuna tai luotaessa parempia ennustemalleja sähkön kulutuksesta.

\section{Aggregaattori}

  Ennestään sähkömarkkinoilla on ollut käytännössä kolme toimijaa: Energian myyjä, siirtäjä ja ostaja. Aggregaattori näistä kaikista (mahdollisesti) erillinen toimija, jonka tehtävänä on myydä sähkömarkkinoille joustoa. Aggregaattori voi ohjata esimerkiksi lämpöpumppupoolia ja käydä kauppaa sen mahdollistamalla kysyntäjoustolla.

  Lämpöpumput ovat todennäköisesti käyttöpaikkansa suurimpia sähkönkäyttäjiä. Käyttäjän kannalta olisi edullista, mikäli lämpöpumpun käyttämä sähkö hinnoiteltaisiin muusta käytetystä sähköstä erillään. Saksalaisessa EVU-Sparre-järjestelmässä lämpöpumppu on sähköntoimittajan tai muun yrityksen ohjattavissa. Korvauksena kuormanohjauksesta kuluttaja saa hinnanalennusta lämpöpumpun käytetystä energiasta, joten lämpöpumpun käyttämä energia on mitattava erikseen. Myöskin aggregaattorina toimivan yrityksen suorittama ohjaus tapahtuu AMI-mittareiden kuormanohjausreleen kautta. \parencite{enwg, VDEARN4100}

  Vastaavasti aurinkosähköinvertterin ohjaukseen releohjaus ei suoraan sovellu, sillä inverttereiden ohjaus tapahtuu usein monimutkaisemmalla kommunikaatiolla, kuin yksinkertaisella releellä. Sinällään tämä ei haittaa, sillä aurinkosähköjärjestelmän hyödyt etäohjauksen osalta ovat vähäiset; tavoitteena on kuitenkin saada tuotettua mahdollisimman paljon energiaa, ja tämän invertteri hoitaa automaattisesti.

  Mikäli invertterit pystyvät tuottamaan loistehoa pätötehon tuotannosta riippumatta, voi aggregaattori olla kiinnostunut ohjaamaan niitä virtuaalivoimalan tavoin isommissa ryhmissä. Nykyisillä ratkaisuilla tämä ei kuitenkaan ole vielä mahdollista. Esimerkiksi standardoitu rajapinta pilvipalveluintegraatioihin eri valmistajien välillä voisi mahdollistaa tämän.

  Aggregaattori voi myös tulevaisuudessa mahdollisesti ohjata akullisia järjestelmiä virtuaalivoimalan tavoin. Tällöin on sovittava raja-arvot, millaisilla varaustasoilla aggregaattori voi säätää energiavarastoa. Tämäkään ei tosin onnistu releohjauksella, ellei valmistajat sovi yhdessä standardoitua tapaa ohjaukselle.
